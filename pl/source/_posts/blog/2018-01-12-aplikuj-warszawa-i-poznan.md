---
title: Aplikuj – Warszawa i Poznań
date: 2018-01-12
categories: blog
description: Zbliżają się warsztaty girls.js w Warszawie (9-10 marca) i Poznaniu (3-4 marca). Oto szczegółowe informacje na ten temat.
image: apply-1.jpg
---
Zbliżają się warsztaty girls.js w Warszawie (9-10 marca) i Poznaniu (3-4 marca). Oto szczegółowe informacje na ten temat.

Trzecia edycja girls.js Warszawa coraz bliżej. Odbędą się one, podobnie jak poprzednio, w siedzibie GFT Poland w budynku Swede Center przy Alejach Jerozolimskich 56c (dzień pierwszy) oraz w Google Campus Warsaw przy ul. Ząbkowskiej 33C (dzień drugi). Tym razem przyjmiemy na warsztaty 21 dziewcząt i kobiet. Od poniedziałku, 15 stycznia na naszej stronie można było znaleźć formularz rekrutacyjny, w którym pytaliśmy o motywacje do nauki JavaScriptu, zainteresowania i podejmowaną aktywność społeczną. Rekrutację zamknęliśmy 31 stycznia o 23:59, a wyniki roześlemy najpóźniej do 21 lutego.
W tej edycji 3 gwarantowane miejsca przeznaczyliśmy dla Ukrainek, mieszkających w Polsce – specjalnie dla nich stworzyliśmy materiały szkoleniowe w języku ukraińskim, aby uczynić naukę programowania bardziej komfortową.

Tuż po zakończeniu rekrutacji na edycję warszawską rozpoczęliśmy także nabór na warsztaty w Poznaniu, gdzie w tajniki javascriptowej magii wprowadzimy 30 dziewczyn. Warsztaty odbędą się 3 i 4 marca na Wydziale Informatyki Uniwersytetu Adama Mickiewicza przy ul. Umultowskiej 87. Rekrutacja na warsztaty poznańskie potrwa do 14 lutego do północy, zaś wyniki zostaną rozesłane najpóźniej do 20 lutego do północy.

Fotografia na licencji CC BY 2.0, autor: [GotCredit](https://www.gotcredit.com/).
