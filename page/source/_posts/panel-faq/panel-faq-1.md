---
title: Dla kogo?
categories: panel-faq
columns: 1
---
Dla pełnoletnich kobiet i dziewcząt. Na razie tylko dla nich, ponieważ jednym z naszych celów jest zasypywanie tzw. gender gap i zachęcanie kobiet do spróbowania sił w „męskim” zawodzie. Statystyki są tu bezlitośnie zgodne: [aż 89% programistów](http://it-leaders.com.pl/python-php-wyniki-badania-stack-overflow-2017/) to mężczyźni. Marzymy o tym, aby to zmienić. Jeśli jesteś mężczyzną i uważasz, że to nie fair, odsyłamy cię na spotkania [WarsawJS](https://warsawjs.com/), których organizatorzy zapraszają często na ciekawe warsztaty otwarte dla wszystkich, niezależnie od płci.

Poza kryterium płciowym i wymogiem pełnoletności nie stawiamy żadnych ograniczeń. Mile widziane (ale nie preferowane) będą zgłoszenia działaczek organizacji pozarządowych, wolontariuszek, społeczniczek. Sami jesteśmy aktywistkami/aktywistami i wiemy, jak wiele ułatwia podstawowa znajomość programowania. Poza tym zależy nam, aby wiedza pozyskana u nas była wykorzystana w mądrym, ciekawym, zmieniającym świat celu.

Podkreślamy słowa „podstawowa znajomość” – zależy nam na zainteresowaniu was tematem i przełamaniu stereotypu „kobiety humanistki”, ale nie gwarantujemy nauczenia kodowania w kilka godzin.
